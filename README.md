# Eurobiznes

Implementacja popularnej gry planszowej w języku C#.
Rozgrywka jest możliwa dla 2-4 graczy. Gracze zaczynają od wylosowania osoby, która pierwsza będzie miała swoją turę. Każdy zaczyna z 3000 w gotówce i jego zadaniem jest jak najbardziej pomnożyć majątek. W toku gry można kupować, sprzedawać i zastawiać nieruchomości, pobierać czynsz od innych graczy oraz losować karty szansy, które mogą przynieść zarówno korzyści, jak i straty. Gracze mogą też trafić do więzienia - wtedy ich dwie kolejne tury przepadają, nie mogą w tym czasie operować nieruchomościami i pobierać czynszu. Gra kończy się, gdy na planszy zostanie ostatni gracz, który nie zbankrutował lub po określonej liczbie tur - wtedy wygrywa osoba z największym majątkiem.
